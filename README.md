FrisseWind.nu is opgericht door bezorgde ouders uit Kennemerland. Frissewind.nu strijdt voor een gezonde en veilige leefomgeving. Ons doel is dat de bedrijfsactiviteiten van Tata Steel niet langer ten koste gaan van de gezondheid in de IJmond en het rechtzetten van de schade uit het verleden.

Wij strijden voor de basisrechten van onze (klein) kinderen: gezonde lucht, schoon water, een veilige omgeving en een duurzame toekomst.

We doen dit met open vizier en op een rechtvaardige manier.

Door vervuiling aan het licht te brengen en juridische stappen te ondernemen, zetten we druk op politici, beleidsmakers en toezichthouders. Samenwerking met milieuorganisaties en journalisten versterkt onze impact.
